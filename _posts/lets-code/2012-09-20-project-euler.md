---
layout: post
category: lets-code
author: neizod
title: Project Euler
---
{% include JB/setup %}

[Project Euler](http://projecteuler.net/) คือสถานที่ฝึกปรือฝีมือการแก้โจทย์ปัญหาอีกที่หนึ่ง โดยโจทย์ส่วนใหญ่จะเป็นโจทย์ทางคณิตศาสตร์-คอมพิวเตอร์ ทำให้งานนี้เขียนโปรแกรมเป็นอย่างเดียวไม่พอ ยังต้องงัดสารพัดเทคนิคทางคณิตศาสตร์ออกมาเพื่อให้แก้ปัญหาได้อย่างสวยงามอีกด้วย

ถึงแม้จะไม่มีข้อกำหนดที่ชัดเจนว่าควรใช้ภาษาอะไร/เวลาประมวลผลเท่าไหร่ แต่ทางเว็บก็ได้ออกแบบโจทย์ทุกข้อไว้ให้สามารถแก้ได้ภายในเวลาที่น้อยกว่า 1 นาที (ด้วย algorithm ที่ optimize มาอย่างถูกต้อง) นอกจากนี้ผู้เล่นก็ควรจะซื่อสัตย์ต่อตัวเองด้วย เพราะโจทย์ทุกข้อจะใช้ test case เดิมไปตลอดครับ

### ภาษาที่ใช้ได้

ภาษาใดก็ได้ หรือจะทดคำตอบในกระดาษก็ยังไหว

### รูปแบบการตรวจคำตอบ

รับ test case จากหน้าเว็บมาประมวลผล แล้วส่งเฉพาะคำตอบ

### ตัวอย่างโจทย์

- [1](http://projecteuler.net/problem=1): หาผลรวมของเลขจำนวนเต็มบวกทุกตัวที่ต่ำกว่า 1000 ซึ่งเลขแต่ละตัวเป็นผลคูณของ 3 หรือ 5
- [25](http://projecteuler.net/problem=25): จงหาลำดับของ[เลขฟีโบนักชี](http://en.wikipedia.org/wiki/Fibonacci_number)ตัวแรก ที่เมื่อเขียนเป็นเลขฐานสิบแล้ว มีตัวเลขถึง 1000 หลัก
- [80](http://projecteuler.net/problem=80): สังเกตว่า `√2` สามารถเขียนเป็นทศนิยมไม่รู้จบได้คือ `1.41421356237309504880...` จงหาผลรวมของผลรวมของตัวเลข 100 หลักแรกในทศนิยมไม่รู้จบนี้ สำหรับรากที่สองของจำนวนเต็มบวกที่น้อยกว่า 100 ที่เป็นทศนิยมไม่รู้จบ
- [206](http://projecteuler.net/problem=206): จงหาจำนวนเต็มบวกเพียงหนึ่งเดียว ที่กำลังสองของมันสามารถเขียนให้อยู่ในรูป `1_2_3_4_5_6_7_8_9_0` เมื่อ `_` แทนตัวเลขอะไรก็ได้ 1 หลัก
